---
description: >-
  In dit gitbook vind je alle informatie over de restAPI firmware voor de
  DSMR-logger
---

# Documentatie DSMRloggerAPI firmware

### Introductie <a id="introductie"></a>

Je vindt hier de documentatie over de DSMRloggerAPI firmware voor versie 4 van de DSMR-logger.

{% hint style="info" %}
De DSMR-logger v4.5 die je via [opencircuit.nl](https://opencircuit.shop/product/slimme-meter-uitlezer-v4.5-geassembleerd) kunt kopen \(na juni 2021\) is voorzien van de hier beschreven firmware. Deze DSMR-logger is "Plug-And-Play" en alleen in bijzondere gevallen moet er iets aan de instellingen aangepast worden \(bijvoorbeeld als je een hele oude Slimme Meter hebt of als je een zgn. "Enkel Fase" Slimme meter hebt\).

Deze documentatie is voor de gebruikers en makers die meer willen dan alleen de DSMR-logger aansluiten op hun Slimme meter. De meeste gebruikers zullen voldoende hebben aan alleen [dit](dsmr-editor.md#settings-aanpassen) hoofdstuk.
{% endhint %}

{% hint style="warning" %}
Let op!  
Deze documentatie is "work in progress"!   
Controleer daarom regelmatig op updates.
{% endhint %}

De DSMR-logger is een hardware en software systeem waarmee de Slimme Meter kan worden uitgelezen. De uitgelezen data \(zgn. _telegrammen_\) worden in de DSMR-logger opgeslagen en kunnen met behulp van gestandaardiseerde restAPI call's worden opgevraagd.

{% hint style="success" %}
Vanaf versie 3 kan de DSMRloggerAPI firmware overweg met vrijwel alle, mij bekende, Slimme Meters \(_DSMR 2+, DSMR3+, DSMR4+, DSMR5+_ en de _Belgische varianten_ hiervan\). Het probleem van sommige installaties met de voor geprogrammeerde aansluiting van de Gas Meter op MBus-1 is vanaf versie 3 via settingen aan te passen.
{% endhint %}

#### Meer informatie

* [Deze post](https://willem.aandewiel.nl/index.php/2018/08/28/slimme-meter-uitlezer/) beschrijft het eerste idee achter de Slimme Meter uitlezer.
* In [deze post](https://willem.aandewiel.nl/index.php/2019/04/09/dsmr-logger-v4-slimme-meter-uitlezer/) kun je de ontwikkeling van de hardware en firmware vinden.
* [Hier](https://willem.aandewiel.nl/index.php/2020/02/28/restapis-zijn-hip-nieuwe-firmware-voor-de-dsmr-logger/) staat een introductie van de DSMRloggerAPI firmware
* Veel informatie over de hardware en het gebruik wordt [hier](https://mrwheel.github.io/DSMRloggerWS/hardware_V4/) beschreven.
* De DSMRloggerAPI firmware kun je op [github](https://github.com/mrWheel/DSMRloggerAPI) vinden
* Voor de meeste mensen is het gebruik van de twee binaries het eenvoudigste. je kunt deze binaries [hier](https://github.com/mrWheel/DSMRloggerAPI/releases/tag/v3.0.1) vinden.

### Begrippen

In dit document worden de volgende begrippen gebruikt:

| Begrip | Omschrijving |
| :--- | :--- |
| DSMR | [Dutch Smart Meter Requirements](https://nl.wikipedia.org/wiki/Slimme_meter) De [DSMR-specificatie](https://www.netbeheernederland.nl/_upload/Files/Slimme_meter_15_a727fce1f1.pdf) is een afgeleide van de NTA 8130-normering. De DSMR-logger \(versie 4\) is ontworpen voor de _DSMR 4.0_ of hoger. DSMR 4.0 geeft aan dat de Slimme Meter op de P1-poort 5 volt bij 100mA moet kunnen leveren \(zie pagina 8 en 9 van de specificatie\). Vanaf DSMR 5.0+ moet de Slimme Meter 250mA op de P1 poort kunnen leveren. De DSMR-logger gebruikt tijdens het opstarten ~250mA. Heb je een Slimme Meter die volgens een DSMR standaard &lt; 5.0 werkt, dan zul je bijna altijd een externe voeding nodig hebben! |
| DSMR-logger | de Hardware \(Let op! Streepje tussen _DSMR_ en _logger\)_ |
| DSMR-logger v4 \(of Versie 4\) | Versie 4 van de Hardware.  Deze hardware is de basis voor dit project. |
| DSMR-logger v4.5 \(of Versie 4.5\) | [Versie 4.5](https://opencircuit.nl/Product/Slimme-meter-uitlezer-V4.5-Geassembleerd) van de Hardware Deze hardware is een verbetering van de v4 hardware. Standaard heeft deze hardware een 5Volt DC Jack-Plug voor gebruik van een externe voeding en een jumper om de voeding te selecteren vanuit de Slimme Meter of de Jack-Plug. Bij gebruik van de Jack-Plug wordt de 5Volt van de Slimme Meter ontkoppelt. De draadbruggen voor de selectie van de signalen naar een OLED display zijn nu standaard \[GND,3v3,SCL,SDA\] doorverbonden maar deze kunnen, door de verbindingen aan de achterkant van de PCB door te snijden, ook aangepast worden. |
| DSMRloggerAPI | De firmware voor de DSMR-logger v4 Deze firmware maakt intensief gebruik van restAPI's. **Let op!** De firmware heeft _**geen**_ streepje \(**-**\) tussen "DSMR" en "logger" |
| ESP-12 | Een bordje met een ESP8266 processor en **4MB** Flash Geheugen Dit bordje wordt gebruikt in de DSMR-logger v4 |

Een volledige beschrijving van dit project kun je [hier](https://willem.aandewiel.nl/index.php/2020/02/28/restapis-zijn-hip-nieuwe-firmware-voor-de-dsmr-logger/) vinden.

![](.gitbook/assets/dsmr-logger_v4.5.png)

